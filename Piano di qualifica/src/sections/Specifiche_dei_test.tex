\section{Specifiche dei test}

\subsection{Scopo della verifica software}
La verifica software serve per accertare che l'esecuzione delle attività attuate nel periodo in esame non abbia introdotto errori. La forma di verifica software utilizzata dal gruppo Catch Em All sarà l'Analisi Dinamica, che viene effettuata tramite test che richiedono l'esecuzione dell'oggetto di verifica. In particolare, i test dovranno essere:
\begin{itemize}
	\item Ripetibili;
	\item Automatizzabili.
\end{itemize}

Gli oggetti della verifica saranno le unità software, le integrazioni tra unità, e anche l'intero sistema. Essendo invece il dominio delle esecuzioni possibili infinito, il gruppo selezionerà un insieme finito di casi da studiare, che dovrà essere sufficiente per garantire la qualità attesa.

La verifica software così descritta prepara il successo della validazione software, la quale invece servirà per accertare che il prodotto finale sia conforme alle aspettative.

Le specifiche dei test verranno definite nelle prossime versioni del presente documento.

\subsection{Test di unità}
Solitamente un'unità software può essere realizzata da un singolo programmatore, e pertanto il test di unità, che ha il compito di verificare il comportamento di ogni unità isolandola dalle altre, potrà essere a carico dello stesso autore. Il test di unità potrà considerarsi completo una volta che tutte le unità software saranno state verificate.

\subsection{Test di integrazione}
Nei test di integrazione, le singole unità software che insieme realizzano una funzionalità del sistema, vengono raggruppate nelle componenti individuate nella fase di progettazione architetturale. Servono quindi proprio per rilevare eventuali difetti di progettazione.

\subsection{Test di sistema}
I test di sistema sono finalizzati all'accertamento della copertura dei requisiti individuati nella fase di analisi, e sono quindi test propedeutici al collaudo.

\subsection{Test di regressione}
I test di regressione vengono utilizzati per accertare che le modifiche effettuate per aggiunta, correzione o rimozione, non pregiudichino le funzionalità già verificate in un periodo precedente, causando regressione. Consistono nella ripetizione dei test già definiti ed eseguiti con esito positivo in precedenza.

\subsection{Test di collaudo}
Il test di collaudo saranno supervisionati dal committente, per dimostrazione di conformità del prodotto rispetto alle aspettative.
